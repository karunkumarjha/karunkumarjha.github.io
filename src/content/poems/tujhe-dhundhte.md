---
title: "तुझे ढूँढते"
date: 2016-04-21
---

तुझे ढूँढते मंदिर मस्जिद गिरिजा में जाके वो
आँखें मूँदने पर तू न दिखता है जिन लोगों को
आके तेरे दर पर हर दिन, दुखड़ा अपना गाते हैं
फिर अपनी हार का ज़िम्मेदार भी ठहराते हैं

मैं ना मानू तू रहता है, किसी चारदीवारी में
किसी मूरत में, किसी सूरत में या पथ्थर भारी में
तू है दुआओं में, तू है सदाओं में, पलकों की नमी है तू
जीत में भी तू, हार में तू है, निराशा की कमी है तू

ठण्ड में ठिठुरते हर गरीब की, पतली सी तू चादर है
कल फिर से धुप निकलेगी, इस आशा का सागर है
भूख से बिलखते बच्चे की, तड़पती से जान है तू
जो एक निवाला दे दे उसको, ऐसा कोई इंसान है तू
