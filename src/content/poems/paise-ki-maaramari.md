---
title: "पैसे की मारा मारी है"
date: 2016-04-21
---

पैसे की मारा मारी है
हर दफ्तर में व्यापारी है
जेबें जो गर्म करो इनकी
तो सरकार तुम्हारी है

जीवन जनता का दुष्वार है
हाथों में बिजली की तार है
गाँधी के उसूलों पर भारी
उसकी तस्वीरों का भार है

अब हमको ही लड़ना होगा
भ्रष्टाचार को मरना होगा
ये दीमक जो न हट पाया
हमें इसी हाल में सड़ना होगा

सब अपनी आँखों को खोलो
भ्रष्ट जनों को पलट के बोलो
अपने ईमान का तराजुओं पर
अपने ही काले धन को तोलो

पाना है जो इस रोग से पार
तो अन्तर्मन को जगाओ यार
मरीज़ नहीं मर्ज़ को हटाओ
बंद करो ये भ्रष्टाचार

जो सरकार हमारे पास है,
तो बीमाओ का आस है
काला धन सब सौंप दो उसको
अब भी सबसे ये आस है

भ्रष्टाचार के इस रोग का
एक छोटा सा उपचार है
गलत तरीके को छोड़ो सब
मुक्त होने का ये सार है
