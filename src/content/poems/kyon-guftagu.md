---
title: "क्यों गुफ़्तगू इस हवा की सुनु मैं"
date: 2016-04-21
---

क्यों गुफ़्तगू इस हवा की सुनु मैं
क्यों राहें वैसी ही चुनु मैं
दिल जो कहता है ये मेरा
क्यों न सपनें उसके बुनु मैं

क्यों मैं सबकी बातें मानु,
क्यों न खुद से खुद को जानू
अपने अंतर्मन के कपड़े से
क्यों न हर विचार को छानू

क्यों न अपने गम में हसूं मैं
सोच में अपनी, खुद ही फसूँ मैं
क्यों न मेरे प्रिय नगरों में
महीने-महीने जा के बसूं मैं

क्यों मर्ज़ी से न चिल्लाऊँ
ज़ोरों से ना गाने गाऊँ
क्यों अपनी मंज़िल को छोड़ के
गैरों के सपनों को सजाऊँ

क्यों ऊपर वाले से डरूँ मैं
अफवाहों पर क्यों यकीन करूँ मैं
आँखों में आँखें डाल के उसकी
क्यों न स्वर्ग को ज़मीन करूँ मैं।
