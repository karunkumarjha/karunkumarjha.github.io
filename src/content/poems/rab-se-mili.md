---
title: "रब से मिली इस भाई को"
date: 2016-04-21
---

रब से मिली इस भाई को
बहना तू एक सौगात है
तुझे देख सब दर्द मैं भूलूँ
जाने तुझमे क्या बात है

जीवन की इस धुप में मेरी
तू परछाई बन के यूँ आयी
खुशियों की हर वजह पे मेरी
तू घटा बन के खुद लहराई

थाम के हाथ मेरा फिर तूने
राखी का धागा जो दिया है बाँध
मैं तो अँधेरा आसमाँ हूँ ठहरा
तू मुझमे जगमगाता सा चाँद

हर वो पल जो संग गुजारा
दुहरा दूं मैं तेरे संग दोबारा
घूमना फिरना बातें करना
था वो मुझको जान से प्यारा

तुझे देख खुश होता हूँ
तेरे गम में मैं रोता हूँ
साथ रहे हमारा जन्मों का
ये दुआ मैं करके सोता हूँ

हर कदम पर रहूँ मैं तेरे साथ
कभी न छोड़ू तेरा हाथ
जैसे भी हो रास्ते बाकी के
वादा किया है तेरी राखी से

बस करम ये कर दे मेरा खुदा
तू न मुझसे कभी होए जुदा
खुशियों की बदली बरसे तुझपे
आँसुओ से हो तू गुमशुदा
