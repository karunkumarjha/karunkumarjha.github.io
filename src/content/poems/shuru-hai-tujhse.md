---
title: "शुरू है तुझसे"
date: 2016-04-21
---

शुरू है तुझसे, तुझपे ही खतम है
तेरे लिए ही, ये मेरा जनम है
तू मंज़िल तू ही रास्ता मेरा है
तू वजह, तू ही वास्ता मेरा है

हार भी तू ही, जीत भी तुझसे
तू दुआ है वो, जो निकले मुझसे
ताक़त है तू, तू ही कमज़ोरी
सुबह की धुन और रात की लोरी

हंसु भी तुझमें, तुझमें ही रोऊँ मैं
जागूँ भी तुझमें, तुझमें ही सोऊँ मैं
खुशियां दी हैं तूने मुझे, आंसू भी तुझसे ही पाया
ठोकर खा खा कर ही, तूने चलना सिखाया है

हर ख़ुशी है तुझमें, तुझसे ही गम है
ऐ ज़िन्दगी, बता क्या इतना भी कम है???
