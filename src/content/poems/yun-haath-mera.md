---
title: "यूँ हाथ मेरा जो छोड़ के"
date: 2016-04-21
---

यूँ हाथ मेरा जो छोड़ के तुम जाती हो हर शाम
नैना मेरे देखे तुमको, लबों पर रहता है तेरा नाम
हर लम्हा सदियां लगता है, मुश्किल हो जाती है रात
आँखें झील सी गहरी तेरी, एक नज़र से कहती है सौ बात

तुम जब मेरा हाथ थाम के, रखती हो कंधे पे सर
जी करता है उम्र मेरी अब, उस पल में ही जाए गुज़र
जब जब तुझे देखता हूं मैं, हर बार प्यार में पड़ता हूँ
तुझे बिठा के रखूं मैं पलकों पे, बस यही दुआए करता हूँ
