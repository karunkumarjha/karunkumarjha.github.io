---
title: "दर्द हमें भी होता है"
date: 2016-04-21
---

दर्द हमें भी होता है।

आँखों पर जब डाले पर्दा
तू अपनी हद को खोता है
हम जैसा कोई रोता है
दर्द हमें भी होता है।

मेरे बदन के ज़ख्मो से
तू ज़ुल्मो की कहानी लिखता है
आँसू से भरी मेरी आँखों को
हर वार तेरा जब दिखता है
दर्द हमें भी होता है।

मेरी चीखें जब तेरे कानों मे
एक आवाज़ बन रह जाती हैं
हर पल जब मेरी मौत मुझे
करीब अपने बुलाती है
दर्द हमें भी होता है।

जब एक अकेले हम जेसै पर
दस लोग नुमाइश करते हैं
लहू-लुहान मेरे ज़ख्मों पर
ताकत आज़माईश करते हैं
दर्द हमें भी होता है।

बाँध के पैरों से हम को
डंडे से मारा करते हो
क्या यही तुम्हारी ताकत है
जो गानों मे गाया फिरते हो

हमसे सीखे हैं तुमने
छात्रों के वो लक्षण पाँच
शेर बुलाते हो खुद को
आती है जब खुद पर आँच

नहीं चाहिये कुछ भी तुम्हारा
शान्ति बनाओ हमारे साथ
जान भी दी है वक्त आने पर
नहीं छोड़ा है तुम्हारा हाथ
